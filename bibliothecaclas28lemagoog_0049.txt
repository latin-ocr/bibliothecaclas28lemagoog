36 JO. FREINS. SUPP. IN LOC. LIB. CXII.

conspectum hostium tulerunt τ sexta et tricesima legio, quum
totus regis exercitus eam adortus esset, virtius sc defendit,
amissisque militibus omnino ducentis quinquaginta, in loca
¹situ tuta se recepit. Inde Domitius, collectis reliquiis suo-
rum, per Cappadociam in Asiam rediit. Pharnaces, mire
elatus bac victoria, multas extorsit populo romano so·
ciisquc provincias, Bithynia, Cappadocia, finitimisque re·
gionibus occupatis, pulsisque, qui beneficio Romanorum
baec obtinuerant, regulis. Recepit et Pontum, nullo jam de-
fendente3 Amisoque expugnata, saevissime tractavit et cives
romanos, qui ibi negotiabantur, et oppidanos, interficiendo
puberes, exsecando pueros, nullo praetermisso genere aut
ignominiae, aut crudelitatis. Inde jam per bithyniam paterna
vestigia premens, Asiam cogitabat invadere3 fecissetque,
nisi, Asandri nuntiata defectione, fuisset revocatus, quem
Bosporano regno prefecerat. Haec pro magnitudine rerum
celeribus et calidis nuntiis ad Caesarem delata, mersum vo·
luptatibus, et aegyptiis deliciis mancipatum, ad rempubli-
cam capessendam, duobus acerrimis stimulis excitarunt. Ι

§XC Hirt. - Dio. - l‘lut. iu Ces. cap. 73. - Appiae. Mithrid.

 

